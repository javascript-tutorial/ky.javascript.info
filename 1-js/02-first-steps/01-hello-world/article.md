# Салам, дүйнө!

Колдонмонун бул бөлүгүндө биз JavaScript'тин, тилдин өзүн үйрөнөбүз.

Бирок скрипттерди жүргүзүү үчүн бизге иштөө чөйрөсү керек жана бул китеп онлайн болгондуктан, браузер жакшы тандоо болмок. Эгер сиз башка чөйрөгө (мисалы, Node.js) көңүл топтоону пландап жатсаңыз, браузерге тиешелүү буйруктарга убакыт коротпооңуз үчүн, биз алардын көлөмүн (мисалы, `alert`) минималдаштырып коёбуз. Колдонмонун [кийинки бөлүгүндө](/ui) браузердеги JavaScript'ке көңүл бурабыз.

Ошентип, адегенде баракчада скриптти кантип аткарууну карап көрөлү. Сервер чөйрөлөрү үчүн (мисалы, Node.js) `"node my.js"` сыяктуу буйрук менен скриптти аткарсаңыз болот. Браузер үчүн бир аз башкача.

## "script" теги

JavaScript программаларын HTML документинин каалаган жерине `<script>` теги менен киргизүүгө болот.

Мисалы үчүн:

```html run height=100
<!DOCTYPE HTML>
<html>

<body>

  <p>Скрипттен мурун...</p>

*!*
  <script>
    alert( 'Салам, дүйнө!' );
  </script>
*/!*

  <p>...Скрипттен кийин.</p>

</body>

</html>
```

```online
Жогорудагы кутучанын жогорку оң бурчундагы "Көрсөтүү" баскычын басуу менен мисалды жүргүзө аласыз.
```

`<script>` теги JavaScript кодун камтыйт, браузер аны иштеп чыгарганда ал автоматтык түрдө аткарылат.

## Заманбап белгилөө

`<script>` теги сейрек колдонулган бир нече атрибуттарга ээ, бирок эски коддо дагы деле кездешет:

`type` атрибуту: <code>&lt;script <u>type</u>=...&gt;</code>
: Эски HTML стандарты, HTML4, бул атрибуттун `<script>` тегинде бар болушуна талап кылган. Адатта ал `type="text/javascript"` болгон. Азыркы учурда талап кылынбайт. Мындан тышкары, заманбап HTML стандартында бул атрибуттун мааниси толугу менен өзгөрдү. Эми аны JavaScript модулдары үчүн колдонууга болот. Бирок бул алдыңкы тема, биз модулдар жөнүндө колдонмонун башка бөлүгүндө сүйлөшөбүз.

`language` атрибуту: <code>&lt;script <u>language</u>=...&gt;</code>
: Бул атрибут скрипт жазылган тилди коюш керек болчу. Бирок JavaScript демейки тил болгондуктан, бул атрибуттун кереги жок.

Скрипттерге чейинки жана кийинки жорумдар.
: Абдан байыркы китептерде жана колдонмолордо сиз `<script>` тегинин ичинен жорумдарды таба аласыз, мисалы:

    ```html no-beautify
    <script type="text/javascript"><!--
        ...
    //--></script>
    ```

    Бул жорум JavaScript кодун `<script>` теги менен иштөөнү билбеген эски браузерлерде жашырган. Акыркы 15 жылда чыгарылган бардык браузерлерде бул көйгөй жок болгондуктан, мындай жорумдардын кереги жок. Эгер алар бар болсо, анда бул бизде абдан байыркы код бар экендигинин белгиси.


## Тышкы скрипттер

Эгерде бизде JavaScript коду көп болсо, биз аны бөлөк файлга сала алабыз.

Скрипт файлын HTML'ге `src` атрибуту аркылуу кошууга болот:

```html
<script src="/path/to/script.js"></script>
```

Бул жерде `/path/to/script.js` - бул сайттын тамырынан скриптке чейин абсолюттук жол. Ошондой эле учурдагы баракчадан салыштырмалуу жолду көрсөтсө болот. Мисалы, `src="script.js"`, `src="./script.js"` сыяктуу эле, учурдагы папкада жайгашкан `"script.js"` файлын билдирет.

Биз толук URL дарегин да бере алабыз. Мисалы үчүн:

```html
<script src="https://cdnjs.cloudflare.com/ajax/libs/lodash.js/4.17.11/lodash.js"></script>
```

Бир нече скрипттерди кошуу үчүн бир нече тегдерди колдонуңуз:

```html
<script src="/js/script1.js"></script>
<script src="/js/script2.js"></script>
…
```

```smart
Эреже катары, HTML'ге эң жөнөкөй скрипттер гана киргизилет. Татаалдары өзүнчө файлдарда жайгашкан.

Бөлөк файлдардын пайдасы - браузер скриптти өзүнчө жүктөп алып, аны [кэште](https://en.wikipedia.org/wiki/Web_cache) сактай алат.

Ошол эле скрипт камтылган башка баракчалар аны тармактан кайра жүктөөнүн ордуна кэштен ала алышат. Ошентип, файл серверден бир гана жолу жүктөлөт.

Бул трафиктин чыгашасын азайтат жана баракчаны жүктөөнү тездетет.
```

````warn header="Эгерде `src` атрибуту коюлса, `script` тегинин мазмуну көңүлдөнбөйт."
Жалгыз `<script>` тегинде `src` атрибутун жана ичиндеги кодду бир убакта колдонууга болбойт.

Төмөндөгү мисал иштебейт:

```html
<script *!*src*/!*="file.js">
  alert(1); // мазмунуна көңүл бурулбайт, анткени src атрибуту бар
</script>
```

Биз же тышкы `<script src="...">` скриптти, же `<script>` тегинин ичиндеги кадимки кодду тандашыбыз керек.

Жогорудагы мисалды эки скриптке бөлсө болот:

```html
<script src="file.js"></script>
<script>
  alert(1);
</script>
```
````

## Корутунду

- Биз баракчага JavaScript кодун кошуу үчүн `<script>` тегин колдоно алабыз.
- `type` жана `language` атрибуттары талап кылынбайт.
- Тышкы файлдагы скрипт `<script src="path/to/script.js"></script>` менен киргизилиши мүмкүн.

Браузердин скрипттери жана алардын веб-баракча менен өз ара аракеттенүүсү жөнүндө дагы көп нерсе бар. Бирок колдонмонун бул бөлүгү JavaScript тилине арналганын эстен чыгарбайлы, андыктан анын браузерге тиешелүү ишке ашыруулары менен алаксыбашыбыз керек. Биз браузерди JavaScript'ти иштетүү жолу катары колдонобуз, ал онлайн окуу үчүн абдан ыңгайлуу, бирок көптөрдүн бири гана.
